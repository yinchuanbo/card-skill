
            <!DOCTYPE html>
            <html lang="en">
            <head>
                <meta charset="UTF-8">
                <meta name="viewport" content="width=device-width, initial-scale=1.0">
                <title>观音心经</title>
                <link rel="stylesheet" href="/css/styles.css">
            </head>
            <body class="card-detail">
                <article class="card-content">
                    <header>
                        <h1>观音心经</h1>
                        <div class="meta">
                            <time datetime="Mon Mar 31 2025 18:30:42 GMT+0800 (中国标准时间)">2025/3/31</time>
                            <div class="tags">
                                <span class="tag">观音心经</span><span class="tag">经典文化</span>
                            </div>
                        </div>
                    </header>
                    <div class="content fojing">
                        <p>观自在菩萨，行深般若波罗蜜多时，照见五蕴皆空，度一切苦厄。舍利子！色不异空、空不异色、色即是空、空即是色。受想行识、亦复如是。舍利子！是诸法空相。不生不灭、不垢不净、不增不减。是故空中无色、无受想行识。无眼耳鼻舌身意。无色声香味触法。无眼界、乃至无意识界。</p>
<p>无无明、亦无无明尽。乃至无老死、亦无老死尽。无苦集灭道。无智亦无得。以无所得故。菩提萨埵（duǒ）、依般若波罗蜜多故、心无罣（guà 同挂）碍。无罣碍故、无有恐怖、远离颠倒梦想、究竟涅槃。三世诸佛、依般若波罗蜜多故、得阿耨（nòu）多罗三藐三菩提。</p>
<p>故知般若波罗蜜多、是大神咒、是大明咒、是无上咒、是无等等咒。能除一切苦、真实不虚。故说般若波罗蜜多咒。即说咒曰：揭谛揭谛 波罗揭谛 波罗僧揭谛 菩提萨婆诃。</p>

                    </div>
                </article>
                <script src="/js/main.js"></script>
            </body>
            </html>
            